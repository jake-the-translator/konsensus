ORYGINAŁ: https://treegroup.info/library/Top-10-Consensus-Mistakes.pdf

10 NAJBARDZIEJ POPULARNYCH BŁĘDÓW W PROCESIE KONSENSUSU I CO ROBIĆ ZAMIAST NICH
autorstwa Tree Bressen


1. NIEPOPRAWNIE UŻYTE BLOKI
Blokowanie, ponieważ sprzeciwiasz się, nie zgadzasz się z propozycją, nie odpowiada ona Twoim osobistym potrzebom lub wartościom, jest sprzeczna z tradycją, musiał/abyś opuścić grupę, gdyby propozycja przeszła, itp. Do tego punktu zaliczają się również przedwczesne bloki, w których ktoś grozi zablokowaniem, jeśli grupa zdecyduje się badać określony kierunek.

- Konsensus działa tylko wtedy, gdy moc blokowania ogranicza się do obaw, które wyraźnie dotyczą podstawowych zasad grupy. Konsensus oznacza uczciwe i szczere wysłuchanie merytorycznych punktów - nie oznacza natomiast, że zawsze wszystko pójdzie po twojej myśli.
- Pamiętaj, że dla osób kierowanych sprzeciwem czy namiętnością dostępna jest opcja wstrzymania się od głosu

- Ustanówcie jasną procedurę dotyczącą oceny ważności potencjalnych bloków i tego, co dzieje się, gdy bloki się pojawiają. Stwórzcie solidną odpowiedź na nieodpowiednie bloki.
- Blokowanie nie musi oznaczać końca dyskusji. Niektóre z najbardziej skutecznych grup działających na zasadzie konsensusu wymagają, aby bloker pomógł wypracować rozwiązanie.


2. PRZYZWOLENIE NA ZŁE ZACHOWANIE
Jeśli tolerowane są słowa i zachowanie wyrażające brak szacunku względem drugiej osoby lub grupy ze strony jednej osoby (krzyk, sarkazm, ośmieszanie, żarty czyimś kosztem itp.), to sytuacja taka pogarsza
atmosferę spotkania dla wszystkich, wpływając na bezpieczeństwo i dobre samopoczucie całej grupy.
- Ustal konstruktywny ton i nalegaj, by się go trzymać, uprzejmie, ale wyraźnie powstrzymując wszelkie przejawy podłości, ataku, podkopywania pewności siebie, opresyjnych „izmów” itp. Jesteśmy w pełni zdolni/e do żarliwego nie zgadzania się z szacunkiem.


3. SŁABE PLANOWANE AGENDY
Czas i energia ludzi są cenne; gdy nie są respektowane, osoby przestają się pojawiać na spotkaniach.
Określ priorytety i bądź realist/ką. Zarezerwuj większość czasu na rzeczy, które wymagają szerokiego i aktywnego zaangażowania.
- Poświęć czas na stworzenie najlepszej możliwej agendy - a następnie bądź gotów/owa ją zmienić, jeśli grupa jako całość potrzebuje czegoś innego.
- Umieść najważniejsze punkty wcześnie, aby nie zostały ściśnięte przez mniej ważne kwestie.
- Unikaj długich raportów (po prostu uzyskaj najważniejsze informacje lub prześlij je mailem) lub ogłoszeń (użyj dużego arkusza przy drzwiach, aby ludzie zobaczyli informacje, przy wchodzeniu i wychodzeniu).
- Zapewniaj przerwy co najmniej co 90 minut (i nie udawaj, że możesz zrobić 5-minutową przerwę, jeśli twoja grupa nie może).


4. TA SAMA OSOBA PRZEDSTAWIAJĄCA TEMATY I FACYLITUJĄCA SPOTKANIA
Gdy facylitator/ka jest również osobą udzielającą informacji i kontekstu dookoła danego tematu, zmniejsza to bezpieczeństwo dla tych, którzy/re mogą nie zgadzać się z ogólnym nurtem, umieszczając ich/je natychmiast w defensywie.
- Osoby prezentujące dostarczają informacji i kontekstu oraz powinny mieć swobodę popierania danej inicjatywy.
- Facylitatorzy/rki muszą być neutralni/e, aby wszystkie osoby czuły się przez nich wspierane.
- Mieszanie tych ról może działać dobrze w małych grupach podobnych do komitetów (7 osób lub mniej?); im większa grupa, tym bardziej potrzeba neutralności osoby facylitującej i formalnych ról.


5. ROZPOCZYNANIE OD PROPOZYCJI, A NIE OD PROBLEMU
W sytuacjach, w których ludzie chcą czuć się w pełni uprawnieni i włączeni, każda nadmiernie rozwinięta propozycja dotycząca jakiejkolwiek ważnej kwestii nieuchronnie wywoła opór. W tym momencie odbiorcy/czynie  propozycji są przerażeni/one, że zostaną osaczone, podczas gdy twórcy/czynie propozycji czują się niedocenieni/one i nikt nie jest szczęśliwy.
- W przypadku mniejszych propozycji, które nie wymagają do skutecznego wdrożenia energii wielu osób, rozpoczęcie od propozycji może być dobrym rozwiązaniem.
- W przypadku bardziej złożonych lub kontrowersyjnych sytuacji, które dotykają wielu osób, zacznijcie od opisania sytuacji i wspólnego zbierania pomysłów w większej grupie. Do wstępnego opracowania tematu przydać się może komitet, o ile nie zapędzi się za daleko w swojej analizie. Później, gdy podstawowy kierunek jest wyznaczony, komitet może opracować szczegóły. Lub, jeśli większa grupa nie ma trudności ze znalezieniem rozwiązania, mogą zażądać stworzenia grupy zadaniowej złożonej z osób o różnych punktach widzenia, aby wspólnie opracowały rozwiązanie.


6. ZBYT WIELE SZCZEGÓŁÓW
Nie ma to jak żmudna, zbyt szczegółowa rozmowa między kilkoma zaangażowanymi osobami, który usypia resztę osób.
- Patrz #3 powyżej.
-Delegujcie! Wyślijcie resztę zagadnień do komisji.


7. PRZYSPIESZANIE PROCESU
Prowadzi do nieodpowiednich bloków, sytuacji, w których uzasadnione obawy nie zostały rozwiązane w zintegrowany sposób, więc jedyną opcją dla osoby podnoszącej obawę jest zablokowanie całego procesu,
co jest trudne dla wszystkich zaangażowanych osób.
- Dajcie sobie dużo czasu na dyskusję. Dajcie sobie przestrzeń, żeby naprawdę słuchać różnorodnych punktów widzenia,
 potrzeb i obaw. Zaufajcie mądrości całości.
- Jeśli macie czas i jeśli jest to ważne, przedyskutujcie sprawę, a następnie odstawcie ją na jakiś czas na boczny tor, by opadły emocje, a następnie do niej wróćcie.
- Poczekaj z oficjalnym wezwaniem do konsensusu, aż pojawi się poczucie jedności.


8. SPĘDZANIE CAŁEGO CZASU SPOTKANIA NA OTWARTEJ DYSKUSJI
W ogólnej dyskusji wybrzmiewa tylko głos najodważniejszych osób - wiele innych nigdy nawet nie podnosi rąk.
- Zmieniajcie format (zaplanujcie to z wyprzedzeniem lub na miejscu): dzielcie się na pary lub małe grupy (3-5 osób), ustaw się w pomieszczeniu, aby pokazać spektrum opinii, użyjcie głosowania punktowego, scenek, piszcie rzeczy na kartkach etc. Zobacz zakładkę „Formaty” na stronie Tree, aby uzyskać więcej pomysłów.


9. KOJARZENIE PROPOZYCJI Z OSOBAMI
W momencie, gdy kwestia jest wyłożona na stół, staje się własnością grupy, nie pojedynczej osoby. Więc lepiej odnosić się do pomysłu jako „propozycji X” niż „propozycji Asi”. Z tego samego względu,
należy unikać proszenia wnioskodawcy o zgodę na „przyjazne poprawki”; propozycja może być modyfikowana przez wszystkie osoby w grupie.
- Oczekuj, że każda propozycja zostanie znacznie zmodyfikowana zanim zostanie przyjęta.


10. NIEJASNE NOTATKI
Brak dokładnego zarejestrowania sensu spotkania może oznaczać godziny straconej pracy grupowej. Nie zapisuj dosłownie tego, kto/ktosia co powiedział/a, ponieważ długo się to czyta i za bardzo wiąże to problemy z osobowościami.
- Upewnijcie się, że decyzja i jej powody są wyraźnie zapisane w notatce. Spisujcie wszystkie punkty widzenia, komentarze (imiona i powody) oraz zadania do wykonania (kto zrobi co, kiedy).
