ORYGINAŁ: https://treegroup.info/library/consensus-in-sharing-law.pdf


Ten zasób został zaadaptowany z tekstu napisanego przez Tree Bressen i pierwotnie opublikowanego
w "Praktykowanie prawa w ekonomii współdzielenia: pomaganie ludziom w budowaniu spółdzielni, przedsiębiorstw
społecznych i lokalnie zrównoważonej gospodarki", autorstwa Janelle Orsi i Jenny Kassan (ABA Books 2012).
Wspólne podejmowanie decyzji: Co, Dlaczego, Jak autorstwa Tree Bressen

Każda grupa podejmuje decyzje. Grupa przyjaciół może zdecydować, jaki film obejrzeć, grupa carsharingowa decyduje, jak długo ktoś może korzystać ze wspólnego pojazdu, unia kredytowa decyduje, jaką stopę procentową zaoferować deponentom. Im większa i bardziej formalna organizacja, tym wyższe prawdopodobieństwo, że jej procedura podejmowania decyzji będzie bardzo sformalizowana.

Każda grupa stoi przed różnymi decyzjami, podzielonymi na kategorie, które są traktowane w różny sposób. Na przykład, w grupie przyjaciół, to jak się ubieramy jest prawdopodobnie osobistą decyzją, podczas gdy dla pracownic/ków unii kredytowej, ubiór to prawdopodobnie decyzja organizacyjna. Tylko dlatego, że coś jest decyzją organizacyjną nie oznacza, że wszyscy/wszystkie w organizacji
koniecznie uczestniczą w podejmowaniu tej decyzji; na przykład w unii kredytowej kierownik/czka oddziału może mieć uprawnienia do tworzenia tej polityki, a następnie oczekuje się, że pracownicy/ce będą ją
stosować. Każdy typ decyzji może być podejmowany przez:

(a) jedną osobę (może to być osoba pełniąca funkcję kierowniczą lub autonomicznie działająca osoba członkowska grupy);
(b) podgrupa (na przykład zarząd spółdzielni spożywczej lub komitetu medialnego kolektywu aktywistycznego);
(c) lub cała grupa.


Im jaśniej grupa określi jakie decyzje powinny być podejmowane przez jakie osoby, tym łatwiej jest jej działać samorządnie.
Kiedy decyzję podejmuje więcej niż jedna osoba (podgrupa lub całość grupy), wtedy grupa musi mieć na to sposób. Dwie najbardziej znane „zasady podejmowania decyzji” to:

(1) Konsensus (co oznacza, że wszystkie osoby muszą wyrazić zgodę na podjęcie decyzji);
(2) Większość głosów (co oznacza, że zgoda ustalonej większości głosujących jest wystarczająca, aby decyzja była oficjalna).

W rzeczywistości istnieje szereg opcji, od 51% głosów przez preferencyjny ranking opcji aż do prób osiągnięcia konsensusu z możliwością podjęcia decyzji super-większością głosów (zazwyczaj 75-90%) czy zasady „konsensus minus jeden” lub wymogu pełnego konsensusu. Podczas gdy głosowanie może być szybsze, konsensus oferuje kilka kluczowych zalet:

• Skuteczniejsza realizacja. Ludzie częsciej aktywnie uczestniczą w tworzeniu rzeczy, kiedy ich pomysły i obawy brane są pod uwagę
. Jeśli punkt widzenia osoby, która jest w mniejszości zostanie odrzucony, jest rzeczą naturalnie mało prawdopodobną że pomoże ona z entuzjazmem w wykonaniu podjętej decyzji. 
• Budowanie więzi między osobami członkowskimi. Używanie zasady konsensusu oznacza poświęcanie czasu na znalezienie jedności w kwestii dalszego postępowania przed przejściem dalej. To proces syntetyzujący. Głosowanie tworzy zwycięzców i przegranych, a zatem ma nieodłączny efekt polaryzacyjny.
• Decyzje wyższej jakości: włączenie mądrości większej liczby osób do decyzji generalnie skutkuje lepszymi, mądrzejszymi, bardziej „inteligentnymi” decyzjami, które dobrze służą grupie w dłuższej perspektywie.

Ludzie podejmują decyzje na zasadzie konsensusu od tysiącleci i posiadają wrodzoną wiedzę o tym, jak to robić. Jednocześnie, ponieważ społeczności anglojęzyczne są obecnie
zanurzone w kulturze separacji, potrzebujemy wsparcia, szkolenia i modeli do pomocy. Każdy proces grupowy jest nieco inny w zależności od jej własnego organicznego rozwoju. Przedstawiamy niektóre pytania, na które trzeba sobie odpowiedzieć, żeby grupa mogła napisać własną politykę konsensusu.


1. Jeśli agendy spotkań są tworzone z wyprzedzeniem (zazwyczaj dobry pomysł), jak to się dzieje, kiedy i kto to robi?

Rola planisty/tki obejmuje zastanawianie się, jakie przedmioty znajdą się w porządku obrad, na jak długo i w jakiej kolejności. Jeśli planista/tka porządku obrad nie jest koordynatorem/ką spotkania, oboje będą musieli/ały pracować wspólnie, aby zapewnić, że porządek obrad jest realistyczny biorąc pod uwagę dostępny czas, każda osoba przedstawiająca jest w pełni przygotowana i wybrany jest odpowiedni format obrad. Podczas gdy nasz dominujący obraz spotkania wiąże się z jedną osobą mówiącą w jednej chwili do zebranej grupy, wiele spotkań może być ulepszonych przez twórcze wykorzystanie alternatywnych formatów, takich jak małe grupowe przerwy, akwaria (gdzie podzbiór grupy rozmawia pośrodku, podczas gdy inni po cichu się przysłuchują, spektrum opinii (proszenie ludzi o stanięcie w odpowiednim miejscu na linii, która reprezentuje spektrum opinii na dany temat) i innych. (Zobacz Lista formatów na http://treegroup.info.)

Osoby często chcą wprowadzać do porządku obrad punkty, które nie wymagają zaangażowania pełnej grupy lub powinny rozpocząć się od dyskusji komitetu - więc rola planisty/tki obejmuje
aspekty gate-keepingu (rezerwowanie pełnego czasu grupowego na rzeczy, które najbardziej potrzebują merytorycznych interakcji) i edukacji (pomaganie nowszym lub zapominalskim osobom w nauce posuwania się w dyskusji za pomocą odpowiednich środków).

2. Jaki proces odbywa się poza oficjalnymi spotkaniami w pełnej grupie?

Każda grupa prowadzi nieformalne rozmowy na tematy będące przedmiotem wspólnego zainteresowania, które naturalnie pojawiają się w czasie wspólnej pracy. Niektóre grupy świadomie uznają to za część swojego procesu. Jeśli ktoś/ktosia ma silne uczucia w danej kwestii, porozmawianie o nich poza spotkaniem może prowadzić do bardziej efektywnej rozmowy w dalszej części oficjalnej dyskusji.
Niektóre grupy używają dziennika lub tablicy decyzyjnej do decydowania o mniejszych sprawach, które prawdopodobnie nie potrzebują decyzji całej grupy. Na przykład nowe procedury proponowane przez kierownika/czkę obszaru lub zespół mogą być ogłaszane lub nawet omawiane na piśmie, chyba że ktoś/ktosia powie, że sprawa musi być omówiona na spotkaniu.
W przeciwnym wypadku pisemna wersja jest uznawana za zaakceptowaną. Należy oczywiście uważać na dyskutowanie o wszystkich emocjonalnie obciążonych sprawach na piśmie lub za pośrednictwem poczty elektronicznej, ponieważ zazwyczaj nie są to najbardziej odpowiednie miejsca do rozmowy o trudnych emocjach.

Niektóre grupy organizują osobne spotkania, aby mieć czas na przedyskutowanie problemów bez żadnej presji na podjęcie decyzji. Na przykład komisja może zorganizować salon lub „destylarnię”, żeby
uzyskać informacje od innych na temat czegoś, co się dzieje. Tego rodzaju sesje są często bardzo przydatne, zwłaszcza jeśli ci/te, którzy/re nie zgadzają się najbardziej, zobowiązują się tam być. 
W przypadku bardziej złożonych propozycji prawie na pewno potrzebna będzie szczegółowa praca wykonana przez osobę lub komitet, zamiast rozstrząsania każdego słowa w trakcie sesji plenarnej (spotkania całej
grupy). Powszechnie pojawia się cykl iteracji między plenum a pracami komisji, gdzie pojawiają się pomysły i projekty, otrzymywane są informacje zwrotne, propozycje są poprawiane i ponownie przedstawiane.
Na przykład osoba lub zespół porusza temat, umieszczając go w porządku obrad spotkania, następnie ewentualne odpowiedzi są omawiane na spotkaniu, a następnie zespół pisze konkretną propozycję
na podstawie tej dyskusji, którą następnie rozpatruje zgromadzenie plenarne.

3. Jakie sygnały, jeśli w ogóle, są używane do umożliwienia moderatorowi/ce i grupie poznania opinii uczestników?

Najczęstszym sygnałem na każdym spotkaniu jest oczywiście podniesienie ręki, aby wskazać na chęć zabrania głosu. Większe grupy często uznają za pomocne posiadanie dodatkowych wskazówek wizualnych, aby pomóc w zarządzaniu kolejką głosów i informowaniu osób jaki pogląd mają osoby w pomieszczeniu. Niektóre grupy korzystają z sygnałów ręcznych, podczas gdy inne używają kolorowych kart. Często są to dwa zestawy, w zależności od tego, czy spotkanie jest w fazie dyskusji czy na etapie decyzyjnym. Typowy zestaw sygnałów może obejmować:
	Faza dyskusji
	1. Punkt procesu: Coś w tym procesie jest nie tak lub może zostać ulepszone.
	2. Pytanie: Mam pytanie, które pomoże mi zrozumieć lub ocenić propozycję.
	3. Punkt informacyjny: Mam odpowiedź na pytanie, które zostało zadane lub rzeczową korektę.
	4. Komentarz: Chcę zaproponować pomysł / opinię / uczucie / obawę.
	5. Wibracje: Mam emocjonalną odpowiedź na ten temat i muszę się nią podzielić. (Grupy, które używają tego sygnału zwykle mają procedurę, która po nim następuje, na przykład,
	ktoś/ktosia automatycznie zaproponuje, aby przemyśleć to, co przed chwilą zostało wyrażone zanim przejdzie się dalej.)
	
	Faza decyzji
	1. Umowa
	2. Zgoda z zastrzeżeniami
	3. Odsunięcie się na bok
	4. Blok

Inną opcją jest wstrzymanie się od głosu, zwykle oznaczane przez nieużywanie żadnego z sygnałów. Podczas gdy kwakrzy (Religijne Towarzystwo Przyjaciół), praktykujący od wielu lat
zasadę konsensusu, uważają, że cisza oznacza zgodę, nie jest to ogólnie zalecane dla świeckich grup. Posiadanie aktywnego znaku zgody (powiedzenie „tak”, kciuk w górę, skinienie głową itp.)
uniemożliwia nikomu później uchylenie się od odpowiedzialności za decyzję, mówiąc: „Byłem w pokoju, ale tak naprawdę się nie zgadzam, po prostu nie odezwałem się na czas. ”

4. W jaki sposób nasza grupa będzie solidnie reagować na nieodpowiednie bloki?
Jak wyjaśniono poniżej, proces konsensusu daje znaczną moc jednostkom, aby korzystając ze swojej wnikliwości zdecydowały na własną rękę, czy propozycja leży w najlepszym interesie grupy. Ta moc musi
być zrównoważona poprzez ograniczenia i obowiązki. Innymi słowy, musi być jakiś sposób aby radzić sobie z osobą, która niewłaściwie wykorzystuje bloki. Najbardziej efektywne grupy mają zarówno
kulturowe jak i proceduralne środki.
Metody kulturowe obejmują: 
	• Szczere honorowanie odmiennych poglądów, w tym pozostawanie w relacji z tymi, którzy się nie zgadzają, a nie izolowanie ich.
	• Unikanie przedwczesnego używania słowa „blok” przy użyciu retoryki „trosk” aż do zakończenia dokładnej dyskusji i momentu rzeczywistego wezwania do konsensusu.
	• Rozpowszechnianie idei, że jeżli zablokowałeś/łaś konsensus 6 razy w całym swoim życiu (dotyczy to wszystkich grup, których jesteś częścią), wykorzystałeś swój limit.
Metody proceduralne obejmują:
	• Wymaganie od każdego/każdej, kto blokuje, zwoływania dodatkowych spotkań w celu wypracowania alternatyw w określonym horyzoncie czasowym, w przeciwnym razie ich blok zostanie automatycznie zniesiony.
	• Wymaganie walidacji grupowej bloku w jakiejś formie; na przykład mówiąc, że blok nie liczy się, chyba że co najmniej jeden inny członek/członkini wyrazi na to zgodę, lub 75% grupy lub
	zespół wykonawczy lub rada sterująca organizacji.
	• Korzystanie z głosowania awaryjnego, jak wyjaśniono poniżej.

5. Czy istnieje procedura awaryjnego głosowania i jeśli tak, to jak działa?

Wiele grup działających w oparciu o zasadę konsensusu decyduje się na głosowanie w przypadku pilnej potrzeby decyzji i braku konsensusu wypracowanego do tej pory. Zazwyczaj głosowania awaryjne nie są często zarządzane, ale ich istnienie służy jako gwarancja i ochrona przed tyranią mniejszości. Jeśli chcecie wprowadzić instytucję głosowania awaryjnego musicie jasno określić okoliczności
w jakich głosowanie może dojść do skutku i jakie są procedury. Często takie głosowanie ma próg super-większości takich jak 75% lub 90% zamiast 51%, aby uniknąć całkowitego podziału grupy.

Są też pewne pytania nie związane z polityką, które warto rozważyć, takie jak:
	1. Czy jesteśmy świadomi/me celu naszej grupy i jej spotkań?
	2. Oprócz jasnej polityki, co grupa robi, aby spotkania były przyjemne i satysfakcjonujące, pielęgnujące pozytywnego ducha?
	3. Grupy działają lepiej, gdy zaangażowani ludzie dobrze się dogadują. W jaki sposób będziemy dbać o relacje międzyludzkie w grupie? Co pomoże członkom/członkiniom czuć się docenianymi?
	4. W jaki sposób nowi członkowie/członkinie zostaną przeszkoleni/lone z procesu podejmowania decyzji?
	5. W jaki sposób facylitatorzy/rki (i osoby robiące notatki, planiści obrad itp.) będą szkoleni/one i wspierani/ne?
* * *
Oto przykładowa polityka nakreślająca konsensusowy proces podejmowania decyzji, który może być przydatny jako wzór. Ten poziom szczegółowości zazwyczaj pojawia się w dokumencie polityki, a nie w regulaminie aby można go było łatwiej modyfikować w miarę rozwoju grupy. 


PRZYKŁADOWA POLITYKA PROCESU KONSENSU

Wprowadzenie

Konsensus to proces współpracy, w ramach którego członkowie/członkinie grupy rozwijają się i zgadzają się na wsparcie decyzji będącej w najlepszym interesie całości. Obejmuje indywidualne perspektywy, honorując każdy fragment prawdy każdej osoby, podkreślając jednocześnie sens spotkania poprzez twórcze poszukiwanie jedności. Zdając sobie sprawę z tego, że wykorzystujemy konsensus jako naszą podstawową metodę podejmowania decyzji zobowiązujemy się do ciężkiej, cierpliwej pracy, która ma na celu bycie najlepszymi wersjami siebie i słuchanie sercem. Zachęcamy uczestników/czki do dzielenia się pomysłami, uczuciami, potrzebami i obawami, w duchu uczciwości, życzliwości i wzajemnego szacunku, dając wszystkim punktom widzenia sprawiedliwe wysłuchanie. Zdajemy sobie sprawę, że czasami jesteśmy wezwani do przyjęcia z wdzięcznością decyzji, z którymi nie do końca się zgadzamy. Potwierdzamy naszą gotowość do słuchania z otwartym umysłem prawd innych i do pracy w dobrej wierze w kierunku decyzji, które odzwierciedlają intencje całej grupy i służą jej największemu dobru.

Planowanie agendy

Oczekuje się, że pozycje, które zostaną uwzględnione w porządku obrad miesięcznego spotkania, zostaną przyjęte przez planistę/tkę porządku obrad wraz ze wszystkimi koniecznymi dokumentami
nie później niż 10 dni przed spotkaniem. Planiści/tki porządku obrad zamierzają publikować proponowany porządek obrad 5-7 dni przed spotkaniem, wraz z materiałami źródłowe (raporty, badania, wyniki badań, propozycje itp.). Członkowie/członkinie proszeni/one są o ich przeczytanie i przygotowanie do omówienia problemów. Często w agendzie jest więcej potencjalnych elementów programu niż czasu na spotkaniu. Wspieramy naszych planistów/tki w ustalaniu priorytetów, uznając, że grupa zazwyczaj uważa za bardziej satysfakcjonujące wykonanie dokładnej pracy nad kilkoma przedmiotami, niż szybkie przejście przez wiele tematów. Planiści/tki agendy mogą również pomóc członkom/członkiniom w poszukiwaniu alternatywnych sposobów rozwiązywania problemów bez zajmowania czasu całej grupy. Planista/tka
upewnia się, że do każdego spotkania przypisani są facylitatorzy/rki i osoby robiące notatkę, jak również planista/tka kolejnego spotkania. Każdy porządek obrad plenarnych obejmuje czas na początku na krótkie pytania do grupy skierowane od pojedynczych osób, odpowiedzi od grupy i zatwierdzenie porządku obrad; co najmniej jedną przerwę; i czas na koniec na podsumowanie (konkretne informacje zwrotne na temat tego, co poszło dobrze i jak można by było poprawić sytuację) i wyrazy uznania. Każdemu punktowi porządku obrad przypisuje się alokację czasową, punkt musi mieć jasny
cel, taki jak: informacja, dyskusja lub decyzja. Używamy poniższej tabeli do określenia, czy dany temat pojawia się najpierw jako dyskusja czy
oficjalna propozycja: 
Czy temat jest...
 
        PROSTY 									        ZŁOŻONY
=============================================================================================================================================================
MAŁY  ||Wniosek może przejść względnie łatwo.					||	Główne prace najprawdopodobniej będą prowadzone przez komitet.	   ||
-------------------------------------------------------------------------------------------------------------------------------------------------------------
      ||									||									   ||
DUŻY  ||Na początek dobrym pomysłem może być rozpoczęcie od propozycji i 	||	Zacznijcie od dyskusji a nie propozycji i oczekujcie, że rozmowy   ||
      ||podjęcie decyzji może zająć kilka spotkań, być może związanych z 	||	zajmą kilka spotkań, prawie zawsze zaangażowany będzie komitet lub ||
      ||pracą komitetu pomiędzy spotkaniami.					||	praca indywidualna między spotkaniami.				   ||	
=============================================================================================================================================================

 

Notatki

Doceniamy wszystkie osoby, które zgłaszają się do robienia notatek. Prosimy nasze osoby notujące aby unikały notatek w zbyt dosłownym stylu (spisywanie dokładnie kto powiedział co i w jakiej kolejności), ponieważ stwierdzamy, że nadmiernie personalizuje to problemy i ponieważ później trudno jest znaleźć potrzebne informacje. Zamiast tego prosimy o notatki podsumowujące, obejmujące:
	Niezbędne minimum:
	• Data spotkania
	• Podjęte decyzje
	Ważne jest również:
	• Kto był obecny
	• Dla każdego omawianego tematu:
	• Główne punkty dyskusji, takie jak pytania i odpowiedzi, podniesione obawy, nowe pomysły
	• „Vibe spotkania”
	• Stan danego tematu (odłożony do następnego posiedzenia, przesłany do komisji itp.)
	• Jeśli podjęto decyzję, powody i zamiary tej decyzji
	• Imię i nazwisko każdej osoby decydującej się na stanięcie z boku (stand aside)
	• Kolejne kroki, w tym wszelkie przydzielone zadania, a jeśli są, to komu zostały przydzielone i jakie terminy ukończenia zostały ustalone

Nasze osoby notujące działają w ramach zespołu spotkań, czasami czytając końcowe oświadczenie dotyczące propozycji, zanim moderator/ka sprawdzi konsensus, lub przypominając nam, abyśmy zrozumieli/ały, kto/ktosia czym się następnie zajmuje. Spodziewamy się, że notatki zostaną opublikowane na wiki (zbiorczo edytowana strona internetowa) nie później niż 5 dni po spotkaniu. Jeśli ktoś/ktosia uważa, że w notatkach popełniono błąd, może edytować je bezpośrednio na wiki, która rejestruje, kto i kiedy dokonał/a edycji. Co najmniej 3 razy w roku Sekretarz/rka przechodzi przez notatki i zbiera wszystkie ostateczne decyzje do Dziennika Decyzyjnego, który funkcjonuje we własnym miejscu na wiki i w fizycznym zeszycie. Dziennik Decyzyjny jest uporządkowany według tematu, a nie daty, co znacznie ułatwia znalezienie tego, co potrzebujemy. Istnieje również możliwość przeszukiwania wiki. 

Role facylitatora/rki

Prosimy wszystkich obecnych/e, aby dzielili/ły się odpowiedzialnością za tworzenie konstruktywnej rozmowy. Nasze osoby facylitujące ponoszą szczególną odpowiedzialność za wspieranie nas poprzez zarządzanie naszym procesem spotkań, tak aby reszta z nas mogła skupić się na treści. Facylitator/ka działa jako sługa grupy. Aby to zrobić, facylitatorzy/rki muszą pozostać tak neutralni, jak to tylko możliwe - słowem, czynem i wyglądem - i unikać stwierdzania lub sugerowania opinii na temat punktów porządku obrad na posiedzeniu. Obejmuje to nie bycie oficjalnym prezenterem/rką któregokolwiek tematu na spotkaniu, które facylitujesz, i znalezienie osoby na zastępstwo, jeśli w porządku obrad pojawi się coś, co do czego masz silne uczucia.
Jeśli w dowolnym momencie twoja neutralność stanie się problemem (dla ciebie osobiście lub kogoś w odczuciu innej osoby), osoba współfacylitująca i reszta zespołu może cię wspierać, wkraczając i dając
ci odetchnąć. Praca facylitatora obejmuje wcześniejszą pracę z osobami planującymi agendę. Każde spotkanie ma główną osobę facylitującą i osobę asystującą, które zapisują się wcześniej i wspólnie decydują, jak poradzić sobie z zadaniem. W razie potrzeby mogą zatrudnić dodatkową pomoc w celu wykonania całej pracy, która obejmuje:
	• Kontaktowanie się z prelegentami/tkami w celu omówienia formatu i sposobu, w jaki temat może się rozwinąć na spotkaniu
	• Przygotowanie pokoju, w tym ustawienie krzeseł, flipchartu, markerów i taśmy
	• Umieszczenie agendy w widocznym miejscu, aby każdy/a mógł/mogła je przeczytać
	• Powitanie grupy i otwarcie spotkania
	• Wyjaśnienie, na którym etapie procesu jesteśmy
	• Utrzymywanie „kolejki” i podejmowanie decyzji o tym, kto mówi w jakiej kolejności, w tym zapewnienie, że cichsze glosy też są słyszane
	• Refleksyjne słuchanie poszczególnych uczestników/czek, zwłaszcza tych, którzy mają wątpliwości
	• Zbieranie i podsumowywanie głosów podczas spotkania
	• Pisanie komentarzy i list na flipcharcie
	• Sugerowanie formatów, „lekkich i żywych” ćwiczeń lub przerw, aby poprawić energię
	• W razie potrzeby wykonywanie „mierzenia temperatury” w celu uzyskania informacji zwrotnej od grupy
	• „Kontrola wibracji”, czyli pilnowanie dynamiki emocjonalnej i odpowiedniego reagowania
	• Wzywanie do konsensusu w odniesieniu do każdego tematu, który osiągnie punkt decyzji
	• Zagwarantowanie, że zewnętrzne problemy, które pojawią się w połowie spotkania i zostaną umieszczone na „bagażniku rowerowym” zostaną następnie umieszczone w kolejnych agendach, aby były przedyskutowane na przyszłych spotkaniach
	• Pilnowanie czasu
Staramy się mieć co najmniej sześciu facylitatorów/rek w zespole w danym momencie, obsługujących terminy rozłożone w czasie i parujemy bardziej i mniej doświadczonych/e facylitatorów/rki, aby nowoprzybyli/łe otrzymali/ły wsparcie gdy będą chcieli/ły się podjąć tej roli.

Kroki procesu konsensusu

Każdy temat wymagający decyzji przechodzi przez następujące kroki. Niektóre tematy mogą nie potrzebować decyzji, w takim przypadku mogą nie przechodzić pełnej sekwencji. Oczekujemy, że merytoryczne
tematy zajmą wiele spotkań, w takim to przypadku zaczynamy za każdym razem od kroku # 1, a następnie kontunuujemy w mniejscu, gdzie ma to sens na podstawie tego, co wydarzyło się ostatnio. Ponieważ wolimy dawać władzę  osobom, które są obecne na spotkaniu bardziej niż tym, które są nieobecne, propozycje mogą być modyfikowane i przyjęte podczas spotkania; Zmiana propozycji w odpowiedzi na pojawiającą się nową mądrość jest sercem procesu konsensusu.
	1. Wstęp
	Zazwyczaj zajmuje mniej niż 5 minut i obejmuje następujące elementy:
	• Dlaczego o tym rozmawiamy, dlaczego to ma znaczenie?
	• Historia problemu (w tym wyniki poprzednich spotkań).
	• Cel dla tego tematu na tym konkretnym spotkaniu (raport, decyzja, komisja zbiera dane punkty widzenia, itp.).
	Pod koniec wstępnej prezentacji inne osoby, którzy posiadają faktyczną wiedzę na ten temat, są czasami zapraszane do dodawania kolejnych części na temat historii i tak dalej, o ile nie trwa to za długo.

	2. Pytania wyjaśniające
	Są to proste pytania, aby upewnić się, że wszyscy/tkie w pokoju w pełni rozumieją, co zostało przedstawione lub zaproponowane.

	3. Dyskusja
	Jest to faza eksploracyjna, w której osoby są proszone o zadawanie dalszych pytań, pokazywanie całości różnorodności perspektyw, wyzwań i obaw, i tak dalej. Zgody i
	niezgody co do ogólnego kierunku są nazywane, a ich powody badane - nie tylko jakie są punkty widzenia, ale dlaczego są takie jakie są i wszelkie leżące u podstaw konflikty wartości.

	4. Ustalanie podstawowego kierunku
	Jaki jest cel spotkania, jeśli chodzi o podstawowy kierunek w tej kwestii? Tutaj szukamy generalnej lub filozoficznej zgody, zgody co do zasad.

	5. Synteza lub modyfikacja propozycji (w razie potrzeby)
	Zintegrujcie to, co do tej pory zostało powiedziane, i sprawcie, aby były to tak konkretne, jak to konieczne, uznając, że niektóre szczegóły będą zawsze pozostawione do wdrożenia i 
	eksperymentowania w prawdziwym życiu. Ponownie zauważamy porozumienia i nieporozumienia (tym razem w sprawie szczegółów wniosku) i pracujemy z przyczynami leżącymi u podstaw, a następnie 
	generujemy pomysły na adresowanie i rozwiązywanie problemów, pojawiające się za pomocą propozycji, która ma znaczne wsparcie grupowe. Od czasu do czasu facylitator/ka może zapytać: „Czy są jeszcze 		jakieś nierozwiązane obawy? ”

	6. Wezwanie do konsensusu
	Facylitator/ka jasno przedstawia propozycję, a następnie prosi ludzi o wskazanie, która opcja najbardziej im pasuje, za pomocą możliwości wymienionych poniżej. Pamiętaj, że nasze zasady wymagają 
	70% kworum na oficjalne decyzje. Zwróć uwagę, że nowicjusze/szki są zobowiązani do wzięcia udziału w szkoleniu przygotowanym przez zespół facylitujący zanim zostaną uprawnieni/one do 	
	funkcjonowania jako pełnoprawni/e członkowie/członkinie decyzyjni/e.

	7. Spisanie
	Osoba notująca odczytuje decyzję grupie. Ponadto rejestruje każdą potrzebną informację dotyczącą implementacji
	(zadania, kto jest odpowiedzialny, terminy itp.).
	Po podjęciu decyzji może ona zostać ponownie rozpatrzona, jeśli spełniony jest którykolwiek z poniższych warunków: 
		(a) Coś istotnego i znaczącego zmieniło się od czasu podjęcia decyzji;
		(b) Minęły ponad dwa lata;
		(c) Pięciu lub więcej członków/członkiń prosi o ponowne rozpatrzenie.

Możliwości punktów decyzyjnych
W momencie, gdy moderator wzywa do konsensusu (krok 6 powyżej), uczestnicy mają
następujące opcje:
	1. Porozumienie: „Popieram tę propozycję i jestem gotów/a jej przestrzegać i ją wdrożyć”.
	2. Zgoda z zastrzeżeniami: „Popieram podstawowe założenia tej propozycji i mam jedno lub więcej drobnych nierozwiązanych obaw. ”
	3. Odsuwam się na bok: „Mam poważne obawy związane z propozycją i zgadzam się stanąć z boku i pozwolić grupie na kontynuowanie. ” Wybór aby stanąć z boku może być oparty na (ale nie jest to 
	wyczerpująca lista) którymkolwiek z poniższych kryteriów:
		• Brak zgody na propozycję lub proces zastosowany do osiągnięcia decyzji;
		• Wartości lub zasady osobiste;
		• Osobisty wpływ lub potrzeba, np. „Nie stać mnie na to” lub „musiałbym/musiałabym opuścić grupę”.
	Jeśli ktoś/ktosia staje z boku, jego/jej imię i powód są zapisywane w protokole. Ta osoba jest zwolniona z wszelkich obowiązków związanych z realizacją umowy, jednak nadal jest zobowiązana do 
	przestrzegania decyzji.
	4. Blokowanie: „Wierzę, że ta propozycja byłaby poważnie szkodliwa dla naszej grupy, ponieważ
	albo jest sprzeczna z naszymi podstawowymi zasadami, albo doprowadziłaby do katastroficznego
	wyniku."
	 Zauważ, że żaden z poniższych nie jest odpowiednim powodem do zablokowania:
	• Zeby postawić na swoim lub dlatego, że wolisz inną propozycję lub brak propozycji;
	• Aby spełnić swoje osobiste wartości moralne lub to, jak chcesz żyć;
	• Tradycja: ponieważ zawsze robiono to w ten sposób;
	• Ponieważ proponowane działanie nie odpowiada Twoim osobistym potrzebom (lub finansom);
	• Ponieważ musisz opuścić grupę, jeśli propozycja przejdzie.
	Aby zabezpieczyć się przed niewłaściwym użyciem blokowania, grupa może oceniać bloki: jeśli 90% obecnej grupy uważa, że blok jest stosowany niewłaściwie, to blok jest unieważniany. To narzędzie 
	musi być używane ostrożnie, żeby uniknąć po prostu odrzucania tych, z którymi się nie zgadzamy.
	5. Wstrzymanie się: „Zdecydowałem/łam się nie brać udziału w podejmowaniu tej decyzji”. Zazwyczaj używane ponieważ uczestnik/czka czuje się niedoinformowany/a lub nie jest gotowy/a do udziału.

Jeśli wykonaliśmy dobrą robotę w czasie dyskusji, nie powinno być żadnych niespodzianek w momencie wezwania do konsensusu. Jeśli ktoś/ktosia ma zastrzeżenia, stoi z boku lub blokuje, grupa wstrzymuje się
upewnia, że powody są jasno znane i rozważa, czy propozycja może zostać zmieniona tak, by rozwiązać problemy. Jeśli więcej niż trzy osoby mają niewielkie zastrzeżenia lub więcej niż jedna
osoba stoi z boku, pytamy, czy dana decyzja wymaga większego wsparcia aby osiągnąć cele naszego procesu konsensusu (decyzje wysokiej jakości, efektywne
wdrożenie i połączenie między grupami), w którym to przypadku możemy wstrzymać decyzję do przyszłego spotkania. Większość decyzji nie musi być podejmowana w pośpiechu; jednocześnie
wiemy, że brak działania pociąga za sobą koszty, dlatego dążymy do sprawnego omawiania rzeczy w celu poszanowania czasu, energii i morale ludzi. 
Jeśli decyzja zależy od czynników zewnętrznych i nie osiągnięto konsensusu, grupa może zdecydować się na głosowanie. Aby tak się stało, wymagane jest, żeby 95% obecnych wyraziło zgodę. W przypadku głosowania decyzje mogą przejść przy poparciu 90% głosujących. Opcje głosowania w tym punkcie decyzyjnym to: Tak, Nie, Wstrzymuję się. (Nieobecności nie wliczają się do sumy).

* * *

Wreszcie cytat z Marka Shepa:

„Konsensus stawia szczególne wymagania wszystkim. Musisz szanować i rozważać punkt widzenia innych osób. Musisz mieć poczucie wspólnego poszukiwania, zamiast „wygrywania”.
Musisz być wrażliwy/a i otwarty/a na pomysły i uczucia innych oraz szczerze starać się na nie odpowiadać. Na koniec musisz poświęcić się odkrywaniu i dążeniu do prawdy - nawet jeśli prowadzi tam, gdzie nigdy się nie spodziewałeś/łaś. Ignoruj te wytyczne, a konsensus prawdopodobnie będzie frustrować, dzielić i zawodzić. Stosuj je, a będzie energetyzować, ujednolicać i święcić sukcesy, jakich się nie spodziewacie.”


Dalsze zasoby
Strona internetowa Tree Bressen z darmowymi artykułami, materiałami informacyjnymi i odnośnikami do jeszcze większej ilości zasobów.
www.treegroup.info

Group Works deck, opublikowane przez Group Pattern Language Project. Kondensuje najważniejszą wiedzę dotyczącą dobrych spotkań w formie doskonałego praktycznego narzędzia.
www.groupworksdeck.org

Seeds for Change (Wielka Brytania) ma wspaniałą stronę internetową dotyczącą podejmowania decyzji na zasadzie konsensusu: ich teksty są proste, dokładne, oparte na wartościach i obejmują perspektywę historyczną i wielokulturową.
www.seedsforchange.org.uk/free/res#grp

„Five-Fold Path of Productive Meetings” Starhawksa, bezpłatny rozdział bonusowy z jej książki Podręcznik Empowermentu: Przewodnik dla grup współpracujących.
www.starhawk.org/Empowerment_Five-Fold-Path.pdf

Training for Change ma świetny zbiór narzędzi i ćwiczeń na takie tematy, jak różnorodność, strategia i budowanie zespołu.
www.trainingforchange.org

Vernal Project. Randy Schutt, długoletni działacz, napisał kilkanaście krótkich artykułów na temat kolektywnego podejmowania decyzji. Zobacz, na przykład, „Getting Unstuck: Common Problems in Meetings and
Some Solutions."
www.vernalproject.org/papers/Process.html 
